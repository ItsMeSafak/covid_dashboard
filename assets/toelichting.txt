In dit figuur zijn de landelijke IC opnames te zien op de y-as, met de datum op de x-as. Door middel van de slider in de sidebar kan er een periode worden geselecteerd van 1 augustus 2020 tot heden. Wat opvallend is in dit figuur is dat er in de periode van oktober 2020 tot eind mei 2021 drie duidelijke pieken te zien zijn. Na deze derde piek is er een duidelijke daling te zien. Een mogelijke verklaring hiervoor is de toename in de vaccinatiegraad in deze periode (Ministerie van Volksgezondheid, Welzijn en Sport, 2021).
De volgende vier figuren geven het dodental per geslacht, het reproductiegetal, verdeling overleden mensen en ic en ziekenhuisopnames per leeftijdsgroep weer. Er is te zien dat er meer vrouwen dan mannen corona hebben overleefd. Als er wordt gekeken naar de verdeling van de Nederlandse bevolking zijn er ruim 111.000 meer vrouwen dan mannen in Nederland (Centraal Bureau voor de Statistiek, 2021). In de cirkeldiagram is te zien dat er onder de vijftig jaar een kleiner percentage aan corona overlijdt dan de andere leeftijdsgroepen. Bij de landelijke opnames per leeftijdsgroep is te zien dat naarmate mensen ouder zijn de opnames stijgen. Echter, is opvallend dat er vanaf de 75jarige een daling te zien is. Dit is te verklaren doordat uit andere onderzoeken blijkt dat in Nederland tijdens deze covid-19-pandemie de meeste ouderen niet op de ic overlijden (Buurman et al., 2020)).
Het reproductiegetal laat zien hoeveel mensen er besmet worden door iemand die besmet is met het virus. Opvallend is dat er een piek te zien is in juli 2021. Een mogelijke verklaring hiervoor zijn de versoepelende maatregelen rondom het uitgaansleven rond deze tijd. (Frijters & Keulemans, 2021). Er is echter geen piek te zien in de landelijke IC opnames in deze periode.
Beide figuren zijn aan te passen met de Multi select in de sidebar om een regio te selecteren.
In het linker figuur zijn het totaal aantal afgenomen testen te zien, samen met het aantal testen met positieve uitslag. Opvallend in dit figuur is opnieuw de piek in juli 2021. In dit figuur is het mogelijk om een of meerdere regio's te selecteren. Zo is er bijvoorbeeld in de regio Amsterdam-Amstelland een hogere piek is te zien in juli 2021 dan in de regio Zuid-Limburg.
In het rechter figuur zien we en staafdiagram met de ziekenhuisopnames en het dodental per regio. Er is te zien dat in de regio's Amsterdam-Amstelland, Haaglanden, Rotterdam-Rijnmond en Utrecht veel hogere aantallen ziekenhuisopnames zijn geconstateerd. Dit kan komen, omdat deze regio's in de randstad liggen en over het algemeen veel dichter bevolkt zijn dan de rest van Nederland. Daarnaast wonen er in deze regio's simpelweg meer mensen.
Het volgende figuur is te filteren door middel van een check box. Door verschillende leeftijdscategorieen te selecteren kunnen de ziekenhuisopnames per groep worden vergeleken. Wanneer er wordt gekeken naar alle leeftijden samen is er een piek te zien in oktober, eind december en in april. Daarnaast is er opnieuw een duidelijke afname te zien voor alle leeftijdscategorieÃ«n in juli. Wanneer we alle leeftijdscategorieen bekijken vanaf 60 jaar valt te constateren dat de groepen van tussen de 60 en 79 de groepen zijn die het vaakste in het ziekenhuis belanden. Dit neemt iets af vanaf de leeftijd van 80 jaar en ouder. Een mogelijke verklaring is dat er minder mensen zijn in deze leeftijdscategorieen en deze mensen er vaker voor kiezen om niet naar het ziekenhuis te gaan (Buurman et al., 2020).
In het laatste figuur is de rioolwaterdata per regio te zien, met op de y-as de RNA flow per 100000 inwoners. De regio wordt bepaald door de locatie van de zuiveringsinstallaties in Nederland. De ontlasting van Nederlanders zou wel eens een rol kunnen spelen bij het in de gaten houden van nieuwe uitbraken van het coronavirus . Per zuiveringsinstallatie wordt er 24 uur lang een monster genomen van het rioolwater. Deze monsters worden geanalyseerd op het aantal aanwezige virusdeeltjes. Een record bevat het gemiddelde aantal virusdeeltjes in het rioolwater, gecorrigeerd voor de dagelijkse hoeveelheid riool(RIVM, 2021).